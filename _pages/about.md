---
layout: single
title: "Päästame Tartu Keskpargi!"
permalink: /about/
last_modified_at: 2021-04-19
---

Algatus "Päästame Tartu Keskpargi!" sai alguse 12. märtsil informaatikaõppejõud Anna Aljanaki [koostatud petitsioonist](https://www.change.org/p/tartu-linnapea-peatada-tartu-kesklinna-pargi-maharaiumist-selleks-et-süku-ehitada), mis nõudis Tartu Kesklinna pargi maharaiumise peatamist. 

Petitsiooni ümber koondus kohe hulk toetajaid ning peagi moodustatud Facebooki grupp ["Päästame Tartu keskpargi"](https://www.facebook.com/groups/1056327784855045). Sellel on nüüdseks üle 100 liikme, nende seas arhitekte ja projekteerijaid, looduskaitsjaid ja maastikuarhitekte, eri valdkondade õppejõude, üliõpilasi ja lihtsalt aktiivseid linnaelanikke.

Sarnane petitsioon Kesklinna parkide hoonestamise vastu [koostati ka 2015. aastal](https://petitsioon.ee/tartupargid). See sai küll 2716 allkirja ja petitsioon anti linnale üle Kesklinna üldplaneeringu avaliku arutelu protsessis, kuid [sotsiaaldemokraatide, keskerakonna ja reformierakonna linnavalitsus](https://et.wikipedia.org/wiki/Tartu_linnavalitsus#2013._aasta_kohalikud_valimised) ignoreeris neid ja ülejäänud linnaelanike [eraldiseisvalt esitatud ettepanekuid](https://info.raad.tartu.ee/dhs.nsf/web/gpunid/GC22581C40021DC41C2257F4F00382E1C), milles nõuti Kesklinna parkide säilitamist.

Kesklinna üldplaneering [kehtestati vastuseisust hoolimata 10. juunil 2016](https://info.raad.tartu.ee/dhs.nsf/web/viited/gpunid/GC22581C40021DC41C2257FE3001F4AD0?OpenDocument). Hiljem kanti kesklinna üldplaneering sisuliste muudatusteta üle [linna üldplaneeringusse](https://www.tartu.ee/et/tartu-uldplaneering-2030-kehtiv) ning kultuurikeskuse ehitamine Keskpargi arvelt sai reformierakonna peamiseks valimislubaduseks 2017. aasta KOV valimistel.

Protest parki ehitamise pärast hakkas taas koguma hoogu 2020. aasta sügisel, kui linn teatas, et [kavatseb taotleda kultuurikeskuse ehitamiseks raha riiklikult tähtsa kultuuriobjektna](https://www.tartu.ee/et/sudalinna-kultuurikeskus) ning Kaubamaja kõrvale Keskparki veel ühe sama suure hoone ehitamine võib tõepoolest teoks saada.
