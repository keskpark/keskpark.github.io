---
title: "Võitlus pargi pärast jätkub halduskohtus ja sina saad aidata!"
slug: j3tkub-halduskohtus
image: "/assets/images/panoraam.jpg"
author_profile: true
last_modified_at: 2022-04-01
excerpt: "Linn püüdis takistada kaebust menetlustähtajaga trikitades, kuid ringkonnakohus sundis halduskohtu meie kaebuse menetlusse võtma."
---

Esitasime 18.11.2021 Tartu halduskohtule kaebuse üldplaneeringu tühistamiseks Keskpargi hoonestamise osas, mida kohus keeldus pärast linna ärakuulamist menetlusse võtmast. Linna seisukoht oli, et esitasime kaebuse pärast tähtaja möödumist, kuid tegelikkuses soovis linn meie kaebusest juriidilisi vahendeid kasutades lahti saada.

Kaebasime halduskohtu otsuse edasi ringkonnakohtusse, mis otsustas 1.04.2022, et me esitasime kaebuse tähtaegselt ning kohustas halduskohust meie kaebuse menetlusse võtma, sh arutama meie esialgse õiguskaitse taotlust, mille halduskohus samuti algselt tagasi lükkas.

See on meie esimene võit kohtuteel, kuid nüüd jätkub Keskpargi kaitsmine menetlusega halduskohtus. Selleks vajame juriidilist nõustamist ja saame seda endale lubada, kui annetate kaebuse esitanud MTÜ Päästame Tartu Keskpargi arvele `EE547700771007068552`.

Ühingu põhieesmärk on "tagada Tartu Keskpargi säilimine tervikliku pargi ja avalikult kasutatava rohealana ning esindada selleks linnaelanikke nende ühiste huvide kaitsel". Annetusi kasutame rangelt sihtotstarbeliselt.
